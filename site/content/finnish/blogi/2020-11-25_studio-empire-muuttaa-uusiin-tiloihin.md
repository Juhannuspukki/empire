---
title: "Studio Empire muuttaa uusiin tiloihin! "
date: 2020-11-25
banner: /uploads/annika-ja-kuulokkeet.jpg
alt: muutto, studio empire, crazy town
author: Annika / Studio Empire
isPost: true
---
Kyllä, Studio Empire muuttaa joulukuussa 2020! Tilamme Sukkavartaankadulla ovat olleet kotoisat, joustavat ja juuri meille sopivat. Aika muutolle on kuitenkin juuri nyt oikea. Korona on laittanut meidät ja muut yrittäjät uudistamaan liiketoimintaansa. Keväällä muutos tarkoitti kohdallamme uusia podcast-tuotantoja, videoita ja muiden markkinointimateriaalien kuvauksia. Nyt loppuvuodesta muutos tarkoittaa meille uusiin tiloihin siirtymistä ja muutamien palveluiden jättämistä pois. \
\
Jätämme palveluistamme pois isommat henkilöstö- ja potrettikuvaukset, uudet tilamme Crazy Townilla eivät studiokuvauksiin välähtävillä studiosalamoilla enää sovellu. Kuvata tiloissa toki voi, mutta led-valoilla ja Crazy Townin yleisissä tiloissa (työtiloissa, tapahtuma-alueella, neuvottelutiloissa jne). Kuvaajien välityspalvelu säilyy ja järjestämme myös jatkossa workshoppeja podcasteihin liittyen. \
\
Panostamme vuodesta 2021 alkaen enemmän podcast-tuotantoihin ja muihin äänityksiin sekä webinaarien, online koulutusten ja muiden verkkotapahtumien streamaamiseen. \
\
Toimintamme Crazy Townin yritysyhteisössä starttaa jo joulukuussa Crazy Townin jäsenille. Crazy Townin jäsenet pystyvät varaamaan tilan sisäisen tilavarausjärjestelmän kautta sekä saapumaan tiloihin omalla avaimella ja tämän lisäksi koodilla. Yhteisön ulkopuolisille asiakkaille toimintamme alkaa tammikuussa kun saamme hinnastot ja käytännöt päivitettyä. Crazy Townin jäsenille hinnastomme on edullisempi. Ole siis yhteydessä [Crazy Townin yhteisövetäjiin](www.crazytown.fi) jos jäsenyys kiinnostaa ja haluat CT:n työtilojen lisäksi käyttää studiota edullisin hinnoin. \
\
Eikä tässä vielä kaikki!\
\
Tammikuu myös starttaa isosti " Näin järjestät täydellisen webinaarin" -webinaarilla 8.1.2020, johon olet tervetullut. Webinaari toteutetaan Zoomissa ja voit surata sitä vaikka kotisohvalta käsin! Stay tuned ja kuulet siitä pian lisää :) \
\
Kiitos asiakkaillemme ja tervetuloa uudet studiollemme! \
\
Psst! Olemme virallisesti nyt Insane Empire Oy ja allekirjoittaneesta on tullut toimitusjohtaja! (Toiminimestä tuli osakeyhtiö ja myös jatkossa Studio Empire on aputoiminimemme studiotoiminnalle.)\
\
Rakkaudella,\
Annika Kartano \
\
#RentAnEmpire
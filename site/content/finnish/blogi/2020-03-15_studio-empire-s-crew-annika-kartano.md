---
title: Studio Empire’s Crew - Annika Kartano
date: 2020-03-15T08:51:44.843Z
banner: /uploads/_u6a5477.jpg
alt: 'Henkilökunta esittäytyy! Kuka on Annika Kartano? Studio Empiren omistaja, '
isPost: true
---
Henkilökunta esittäytyy! Kuka on Annika Kartano? Hän on Studio Empiren omistaja, kuvaaja, podcastaaja, graafinen suunnittelija, tapahtumatuottaja, sekä Crazy Town Oy:n markkinointi- ja projektipäällikkö. \
\
Annika Kartano on toiminut yrittäjänä jo 16-vuotiaasta lähtien. Alunperin yritystoiminta aloitettiin tukemaan valokuvausharrastusta, kun kuvauskeikkoja alkoi tulla koko ajan enemmän ja enemmän. Media-assistentti opintojen ohella Vaasassa yrittäjyys toimi mainiosti, kun keikkoja pystyi tekemään opiskelujen kanssa samaan aikaan. Kartano on työskennellyt myös pienessä paikallisessa valokuvausstudiossa, josta on ammentanut paljon oppeja.

Vuosien ja oppien saatossa Kartano lisäsi graafisen suunnittelun osaksi palveluitaan. Hän toimi valmistuttuaan yo-media-assistentiksi keväällä 2015 syksyyn 2016 päätoimisesti yrittäjänä, hoiti -25 asteen pakkasessa kuvauskeikkoja ja työsti 120-sivuisia katalogeja. Katalogit ja muut markkinointimateriaalit, joita hän teki Wärtsilälle, olivat yrityksen globaaleilla nettisivuilla sekä maailmanlaajuisesti erilaisilla messuilla. Hän teki myös lapsikuvauksia, passikuvauksia, kuvien entisöintiä ja tapahtumakuvausta.

Opiskeleminen jatkui kun syksyllä 2016 Kartano aloitti tradenomiopinnot Seinäjoen ammattikorkeakoulussa. Opiskeluaikana kyti ajatus useastakin uudesta yrityksestä. Ne veivät Kartanon uraa omilta osiltaan eteenpäin mm. Crazy Townille, mutta vuokrastudion hän päätti aloittaa itse. Hieman ennen valmistumista, hän muutti Tampereelle ja koki ajan olevan oikea. Hän haali ympärilleen itseään osaavampia ammattilaisia, mm. Mika Miettisen, joka konsultoi Kartanoa paljon alussa.

![Studio sijaitsee osoitteessa Sukkavartaankatu 8 A, 33100 Tampere](/uploads/studio-empiren-tarina.jpeg "Kartano sai liikeitilaan avaimet 1.4.2019 ja studion kasaaminen alkoi siitä päivästä.")

\
Kartano sai liikeitilaan avaimet 1.4.2019 ja studion kasaaminen alkoi siitä päivästä. Harjoittelija Laura Vaara auttoi paljon, jotta studio saatiin asiakaskuntoon huhtikuun 18. päivään mennessä. Aikarajaa heillä ei ollut, mutta studio oli vain tarkoitus saada asiakkaille käyttöön mahdollisimman nopeasti. Tämä tuotti tulosta, koska ensimmäinen verkkokoulutus kuvattiin studiolla heti huhti-toukokuun vaihteessa. Tämän jälkeen moni kuvaaja on löytänyt studion oteuttamaan omia kuvauksia ja muita tuotantoja.\
Studiolla on kuvattu myös promokuvia Ylelle toteutettavasta sarjasta, jossa seurataan ammattiprinsessojen työtä!\
\
Studiolla on toteuttu myös isoja tapahtumia. Bisnesvallankumous-podcast, jossa Kartanokin on mukana, järjesti lokakuussa 2019 24 tunnin hyväntekeväisyys livestreamin Lasten ja Nuorten Säätiölle. Heillä oli vuorokauden kymmeniä vieraita, joista syntyi upeita haastettaluita. [Podcastia](https://www.facebook.com/bisnesvallankumous/) voi kuunnella mm. [Spotifysta](https://open.spotify.com/show/1QGffYh7zuo8yI4lOBevAD?si=y-nB-54EQi6oCw3RH-uv6w) ja Anchorista. 

![Bisnesvallankumous 24h hyväntekeväisyys livestream lokakuussa 2019, kuvassa Maria & Annika / Bisnesvallankumous, Sara Peltola / Lasten ja Nuorten säätiö sekä Robson Lindberg. ](/uploads/img_20191127_195329_084.jpg "Bisnesvallankumous 24h hyväntekeväisyys livestream lokakuussa 2019, kuvassa Maria & Annika / Bisnesvallankumous, Sara Peltola / Lasten ja Nuorten säätiö sekä Robson Lindberg. ")

\
Kartano aikoo järjestää Studiolla vielä paljon tapahtumia ja valokuvaajien tapaamisia. Studiolla järjestetään mm. naiskuvaajien valokuvanäyttely, kun vallitseva tilanne sen sallii! Avoin haku näyttelyyn on kuitenkin auki, joten naiskuvaajat, [käykää lukemassa lisää TÄÄLTÄ!](https://www.facebook.com/events/507675673275292/)

![#ladies - valokuvanäyttely TULOSSA!](/uploads/some-nelio-2-ladies.png "#ladies - valokuvanäyttely TULOSSA!")

\
#RentAnEmpire
---
title: Kun luonnonvalo ei riitä! Värifilmin Mimmin kokemuksia Studio Empirestä
date: "2020-04-09T12:48:38.383Z"
banner: /uploads/mimmi-1.jpg
alt: "Valokuvaaja Mimmi / Värifilmi kävi studiolla ottamassa syksyllä 2019
  kuvia. Miten kokemattomalta studiokuvaajalta vuokrastudion käyttö onnistui?
  Lue lisää blogipostauksesta! "
isPost: true
---
Vähäinen luonnonvalo vei minut Mimmin, Värifilmin valokuvaajan, sekä hyvän ystäväni syksyn pimeimpänä hetkenä studioon. Muut työt ja huono sää veivät kaikki mahdollisuudet käyttää luonnonvaloa muutamassa joulun somekuvassa. Onneksi oli mahdollisuus vuokrata studiotilaa tätä varten.

En ole kovin kokenut studiokuvaaja ja isot studiovalot ovat itselle vieläkin hieman harmaata aluetta. Varasin kuitenkin sopivan kuvausajan meille ja kävimme kokeilemassa millaista studiokuvaus on. Otin mukaan hyvän ystäväni koska tiesin, että yhdessä saamme kaiken tarvittavan kasaan nopeammin ja helpommin. Olihan sen mukavaa, kun oli sekä seuraa että tarvittavia apukäsiä.

Saavuimme studiolle ja löysimme heti kaiken mitä etsimme. Saimme taustan ja valot kasaan nopeasti, koska kaikki oli omilla paikoillaan ja esimerkiksi kaapeissa luki mitä sieltä löytyy. Studiovaloja olen käyttänyt niin vähän aikaisemmin, että niiden yhdistämisessä kameraan oli hieman haasteita. Tämä olisi onnistunut varmasti paremmin, jos olisin varannut studioaikamme lisäksi myös opastusta valojen käyttöön. Seuraavan kerran kun studiolle tulen, tiedän varata enemmän aikaa ja tarvitsemaamme apua.

Olin suunnitellut ottavani kuvia vain pari, koska tiesin, että meillä menisi suurin osa ajasta vain studioon ja studiokalusteisiin tutustumiseen. Lähinnä halusin vain kokeilla millaista olisi kuvata studiossa.

Olen lapsikuvaaja ja rakastan miljöökuvausta, enkä voisi kuvitella vaihtavani kuvauspaikkaani studioon. Haluan kuitenkin kehittyä studiokuvaajana ja siksi olen iloinen, että voin vuokrata studion käyttöön itselleni silloin, kuin sitä tarvitsen.

Aikaisemmin tutumpi Valokuvaaja Mimmi M muuttui vuodenvaihteessa, kun yritysmuoto vaihtui. Oman yritystoiminnan kehittäminen ja yrityksen laajentaminen kiinnosti ja siitä syntyi Värifilmi. Tällä hetkellä teen yrityksessäni enimmäkseen lapsi- ja perhekuvauksia. Siinä ohessa teen myös yrityksille tuotekuvauksia persoonallisella tyylillä. \
\
Minut ja yritykseni löytää sekä Facebookista että Instagramista nimellä värifilmivalokuvaus.\
\
Tsekkaa lisää kuvia ja yhteystietoni osoitteesta https://www.varifilmi.fi
---
title: STUDIO EMPIRE X RADIO SUN
date: 2020-09-29
banner: /uploads/screen-shot-2020-09-29-at-11.10.08.png
alt: Studio Empiren tuottama ohjelmasarja julkaistaan pirkanmaalaisessa radiossa
author: Annika
isPost: true
---
Voimme iloksemme ilmoittaa, että Studio Empire julkaisee Iso A ja Pötypuhetta - ohjelmasarjaa yhteistyössä SUN Radion kanssa. Ohjelma saa maanantaina 5.10. ensiesityksensä. Showta juontaa stand up -koomikko Anitta ”Iso A” Ahonen. Jokaisessa jaksossa vierailee kolme tunnettua pirkanmaalaista, jotka kertovat kukin vuorollaan mitä uskomattomampia tarinoita. Muut vieraat kuulustelevat satuilijaa ja arvuuttelevat yhdessä kuulijoiden kanssa, mikä tarina on tosi ja mikä taas ei.
\
Radiojuontajana debytoiva pitkän linjan ammattiesiintyjä odottaa ensimmäisen jakson lähetystä
malttamattomana. Idea ohjelmasta syntyi, kun maailma meni keväällä 2020 mullin mallin.
”Korona-kevät laittoi kekseliäisyyden koetukselle. Sitten yhteinen projekti Maria Helinin kanssa poiki tämän idean, ja nyt on kivaa saada lapsi maailmalle!”, iloitsee Anitta Ahonen.\

Ohjelmassa vierailevat mm. Youtube-tähti Anni Vuohensilta (Hydraulic Press Channel),
jääkiekkovalmentaja Ville Nieminen ja laulaja Päivi Lepistö. Myös kymmenet muut tunnetut vieraat
paljastavat itsestään yllättäviäkin asioita, pötypuheiden lomassa.\

”Vieraskattaus on paikallinen ja todella monipuolinen. Saimme mukaan niin urheilijoita, muusikoita,
näyttelijöitä, yrittäjiä, some- ja tosi-tv-tähtiä kuin yhden poliitikonkin”, kertoo sarjan tuottaja Annika Kartano Studio Empireltä.\

Jaksoja on äänitetty etukäteen, joten tekijätiimi osaa luvata lopputuloksesta hulvatonta menoa.
”Yllättävää tähän mennessä on ollut se, miten hyvin kaikilla on juttu sujunut keskenään! Olemme saaneet itsekin pidätellä naurua äänitystilanteissa. Mielettömiä tarinoita ja paljastuksia on luvassa, sen voimme taata!”, lupaa ohjelmaidean toinen äiti ja käsikirjoittaja Maria Helin.\

**Iso A ja Pötypuhetta kuullaan [SUN Radiossa](radiosun.fi) ensiesityksenä joka maanantai klo 12 uutisten jälkeen ja uusintana sunnuntaina klo 9.**\

”Ohjelma tuo sympaattisella ja viihdyttävällä tavalla tunnettuja pirkanmaalaisista lähemmäksi kuulijaa. Iso A ja Pötypuhetta täydentää ohjelmakarttaamme juuri tähän hetkeen sopivalla tavalla, kun ihmiset kaipaavat iloa elämäänsä ja koko maakunnalta tarvitaan yhteen hiileen puhaltamista”, sanoo Radio SUN Oy:n ohjelmapäällikkö Valtteri Kujansuu.

Avausjakson vieraina 5.10. ovat teatterinjohtaja Panu Raipia, yrittäjä Hannele Hyödynmaa ja jääkiekkoilija Aapeli Räsänen.\
\
Kuuntele Maria Helinin ja Anitta Ahosen[ haastattelu (29.9.2020, SUN Radio).](https://radiosun.fi/2020/09/29/anitta-iso-a-ahonen-ja-maria-helin-kertovat-ensi-viikolla-alkavasta-uudesta-ohjelmasarjasta/)
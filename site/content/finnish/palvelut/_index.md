---
title: Palvelut
description: Tilojen ja laitteiden lisäksi tarjoamme konsultaatiota studion käyttöönotossa sekä palveluita äänen jälkituotantoon.
headline_1: Palvelut
chapter_1: Studio Empire on vuokrattava studio Tampereen keskustassa, sopivan kävelymatkan päässä rautatieasemalta,
              bussiyhteyksien varrella. Hiljaiselta kadulta löytyy autolle parkkitilaa.

              Studiolta löytyy kuvaamiseen kuin äänittämiseenkin tarvittavaa kalustoa. Lue äänittämisestä lisää sen omalta sivulta.
              Laitteet ovat listattu Laitteet ja kalusteet -sivulle. Jos olet kuvaaja, voit lukea lisää tältä sivulta.

              ​
              Periaatteemme on, että voit varata studion juuri niin kauaksi kuin sinulla on tarvetta. Studio on päivittäin auki 7-22.


              Tiloja saa käyttää omatoimisesti, emmekä vaadi näyttöä osaamisesta. Toivomme kuitenkin, että otatte henkiökuntamme
              mukaan ohjeistamaan tilan ja laitteiden käytössä, jos asia yhtään askarruttaa. On mukavampaa työskennellä studiolla,
              kun paikka ja laitteet ovat tuttuja! Henkilökuntamme on helppo varata studion varaamisen lomassa sähköisen
              ajanvarauskalenterin kautta.

              Tiloihin saa tuoda omaa kalustoa, rekvisiittaa yms. Vuokraajan asemassa vastuullasi on, että tiloihin tuotavat
              tavarat ja laitteet ovat puhtaita ja eivät aiheuta tiloissa vahinkoa. Jos laitteita kytketään studiolla
              sijaitsevien laitteiden kanssa yhteen, on vastuullasi varmistaa, että näin voi tehdä.

              Tiloissa on myös keittiö ja WC, joiden käyttö kuuluu vuokrahintaan. Käytössäsi ovat kahvinkeitin, vedenkeitin,
              mikro sekä astioita ja aterimia.


              Otathan oman muistikortin (kameraan ja/tai Zoomiin) mukaasi. Muistikortin tulisi olla Class 10 nopeusluokan
              normaalikokoinen SD-kortti.
headline_2: Äänittäjille
chapter_2: Tarvitsetko apua studiolla äänittämisen ja äänityslaitteiden kanssa? Tarvitsetko apua äänittämisen jälkeen jälkituotannon, esimerkiksi ääniraitojen siistimisen tai kohinan poiston kanssa? Tuottaako vaikeuksia tallentaa materiaali tarvitsemaasi tiedostomuotoon? Mika Miettinen on äänituotannon ammattilainen ja hän auttaa sinua mielellään, jotta tuotantosi kuulostaa mahdollisimman laadukkaalta.

           Jälkituotannosta Mika laskuttaa materiaalien pituuden mukaan sekä asiakkaan tarpeiden mukaan ennalta sovin hinnan.
quotepicture: mika.jpg
quote: Intohimoni on ääni sen moninaisissa muodoissaan. Valmistuttuani TTVO:lta äänisuunnittelijaksi ja leikkaajaksi olen toiminut freelancerina monenlaisissa tuotannoissa. Minulla on laajaa kokemusta äänen kanssa työskentelystä, kuvan kanssa tai ilman, itse tuotannossa sekä jälkitöissä. Autan sinua saamaan hiotun ja ammattimaisen lopputuloksen ääniraidastasi, tai voin hoitaa jälkituotantonne kokonaisuudessaan myös videon kanssa.


       -Mika
alt: Naamakuva
headline_3: Kuvaajille
chapter_3: Studio Empire tarjoaa studiotilan lisäksi ammattitason laitteet ja välineet studiokuvaamiseen niin video- kuin valokuvaamiseen.

               ​
               Onko sinulla tarvetta satunnaisia kuvauksia varten studiotilalle? Voit varata Studio Empiren käyttöösi tunniksi, tunneiksi tai koko päiväksi. Me myös opastamme tilan ja laitteiden käytössä mielellämme.
               ​
               Katso hinnat ja palvelut TÄÄLTÄ!
               ​

               Onko sinulla säännöllistä tarvetta studiokuvaamiselle?
               Jos tarvitsisit studiotilaa säännöllisesti käyttöösi, on täysin mahdollista, että studio olisi käytössäsi tiettynä viikonpäivänä ja tiettyyn kellon aikaan joka kuukausi. Jos tarve ei ole aivan noin säännöllinen, voimme neuvotella, että saat studion käyttöösi esim. 6h per kk ja maksat siitä kiinteää kuukausimaksua.
---


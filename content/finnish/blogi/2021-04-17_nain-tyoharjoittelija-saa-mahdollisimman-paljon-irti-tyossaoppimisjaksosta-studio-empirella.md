---
title: Näin työharjoittelija saa mahdollisimman paljon irti
  työssäoppimisjaksosta Studio Empirellä
date: 2021-04-17
banner: /uploads/studio_21_tammikuu-6.jpg
alt: Usein ajatellaan, että kiireinen yrittäjä ei ehdi ottaa
  työharjoittelijoita, perehdyttää heitä tai olla tukena. Kyllä, yksinyrittäjänä
  on aikamoinen hoppu, mutta juuri tämän vuoksi olen kokenut tarpeelliseksi
  työllistää itseni lisäksi muitakin. Viimeisen kahden vuoden aikana olen
  ottanut Studio Empirelle useita harjoittelijoita, joista useamman kanssa olen
  jatkanut yhteistyötä myös heidän harjoittelun loputtua. Miksi?
author: Annika Kartano
isPost: true
---
Usein ajatellaan, että kiireinen yrittäjä ei ehdi ottaa työharjoittelijoita, perehdyttää heitä tai olla tukena. Kyllä, yksinyrittäjänä on aikamoinen hoppu, mutta juuri tämän vuoksi olen kokenut tarpeelliseksi työllistää itseni lisäksi muitakin. Viimeisen kahden vuoden aikana olen ottanut Studio Empirelle useita harjoittelijoita, joista useamman kanssa olen jatkanut yhteistyötä myös heidän harjoittelun loputtua. Miksi?

\-> Rekrytoidessani nuoren, he saavat arvokasta työkokemusta niin media-alalta kuin yrittäjyydestä, joka on monelle vierasta. Työharjoittelun aikana he pääsevät lähietäisyydeltä näkemään mitä yrittäminen on, niin hyvässä kuin pahassa. He myös oppivat valtavasti asiakaspalvelusta. He eivätkä ole itse loppukädessä vastuussa asioista, vaan työnantajana minä vastaan, että työ on laadukasta ja asiakkaille palautettavat työt ovat priimaa. Tällöin on tilaa oppia, kokeilla, mokata ja tehdä hommat useasti uudelleen. 

→ Studio Empire sijaitsee työn ja oppimisen yhteisössä Tampereen Crazy Townilla, jossa heillä on huikea mahdollisuus minun tukemana tutustua monen eri alan yrittäjiin, verkostoitua ja oppia hurjasti lisää mm. palvelumuotoilusta, myynnistä, markkinoinnista ja työhyvinvoinnista yrittäjyyden ja media-alan lisäksi.

![Harjoittelussa Studio Empirellä pääsee tekemään konkreettisia asioita, tässä esimerkiksi Mimmin tekemä ikkunateippaus.](/uploads/ikkunateippaus.jpg " Harjoittelussa Studio Empirellä pääsee tekemään konkreettisia asioita, tässä esimerkiksi Mimmin tekemä ikkunateippaus. ")

## Nuorilla on tekemisen meininki



\
→ Nuoret ovat todella motivoituneita. Heillä on kova tekemisen meininki. Alalla on kova kilpailu, työssäoppimispaikkoja vähän, ei uskalleta rekrytä ja korona on tehnyt tarjonnan yhä suppeammaksi. Tähän asti jokainen opiskelija on tehnyt erittäin tunnollisesti kaikki työnsä. 

→ Kehityn itse esihenkilönä. Vaikka nuoret eivät välttämättä osaa sanoittaa tai uskalla sanoa missä minä en ole loistanut, huomaan sen kyllä, jos en ole ollut tarpeeksi selkeä tehtävänannoissa. Pystyn kehittämään itseäni jatkuvasti. 

→ En johda seuraamalla minuutin tai edes tunnin tarkasti työaikaa. Pääasia on, että työt etenevät ja tulevat hoidetuksi. Media-alalla työskentelee luovat ihmiset, joten en halua tappaa harkkareidenkaan luovuutta tai intoa pakottamalla heitä työskentelemään vain toimistoaikaan klo 8-16. He saavat myös tehdä paljon editointia ja muita läppärihommia etänä. Tällöin he oppivat itsensäjohtamista ja huomaavat millaiset työtavat ja -rutiinit heille itselleen sopivat. 



![Harjoittelussa Studio Empirellä saa tehdä töitä Crazy Townilla tai etänä kotoa. ](/uploads/studio_21_tammikuu-6.jpg "Harjoittelussa Studio Empirellä saa tehdä töitä Crazy Townilla tai etänä kotoa. ")

## Saa kysyä apua



→ Nuorilla on kynnystä soittaa ja kysyä apua, siksipä olen paljon Whatsapin välityksellä saatavilla. Nuoria myös todennäköisesti hieman nolostuttaa oma osaamattomuus, joka on aivan turhaa, työssäopissahan he ovat näitä taitoja oppimassa. 

Parhaimmillaan harkkareista on siis valtavasti apua yrityksen operatiivisessa toiminnassa. Hyvällä perehdytyksellä ja selkeillä aikatauluilla niin harjoittelija kuin työnantaja saa ajasta mahdollisimman paljon irti.

Studiolla tarvitaan jatkuvasti apua podcastien editoinnissa, myynnissä, markkinoinnissa ja asiakaspalvelussa, joten otan avun ilolla vastaan, jos oma työtilanteeni sen sallii. 

Voit lukea keväällä 2021 Studio Empirellä harjoittelunsa suorittaneen Mimmi Myyryläisen mietteitä [tästä blogista. ](https://vuokrattavastudio.com/blogi/2021-03-19_melkein-3kk-oppimista-ja-tyontekoa/)
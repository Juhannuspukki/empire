---
title: Melkein 3kk oppimista ja työntekoa
date: 2021-03-19
banner: /uploads/naukkari-3.jpg
alt: Melkein 3kk oppimista ja työntekoa
author: Mimmi
isPost: true
---
<!--StartFragment-->

Hei! \
Nimeni on Mimmi ja opiskelen media-alan ja kuvallisen ilmaisun perustutkintoa Tampereen seudun ammattiopistossa Tredussa. Audiovisuaalisen tuotannon opiskeluihin kuuluu yhteensä kaksi 10 viikon mittaista työssäoppimisjaksoa. Näistä ensimmäinen on aivan pian minulla ohi. Lähes kolme kuukautta on kulunut todella nopeasti ja olen todella iloinen siitä, että olen saanut viettää sen täällä Studio Empirellä. Tässä ajassa olen oppinut huimasti paljon uutta ja saanut kehittää osaamistani.

Myös siitä on ollut paljon apua, että meitä harjoittelijoita on ollut kaksi. Julian kanssa olemme voineet jakaa työtehtäviä omien kiinnostusten ja osaamisen mukaan. Olemme saaneet paljon apua toisiltamme.

![](/uploads/20210316-img_20210316_090316.jpg)

**Mitäs kaikkea olen päässyt tekemään?**

TOP-jakson alku meni ensin uusien tilojen tutustumiseen, mutta pian muodostui omat rutiinit Crazy Townilla oleskeluun ja työskentelyyn. Crazy Town on ihan mahtava ympäristö päästä tutustumaan työelämään ja yritysmaailmaan, vaikka molemmista minulla onkin jo aikaisempaa kokemusta. Näin jälkeenpäin tuntuu jopa haikealta lähteä jatkamaan opiskelua kouluun.

Ihan ensimmäisten tehtävien joukossa sain mahdollisuuden suunnitella studion ikkunaan uuden ikkunateippauksen. Tässä pitkin harjoittelua, olen päässyt tekemään myös muita vähän pienempiä graafisia töitä. Vaikka graafinen suunnittelu ei ole opiskelemaani alaa, olen silti kiinnostunut kaikesta luovasta tekemisestä ja omaa osaamista pääsinkin käyttämään hyödykseni koko tänä aikana. Muita tekemiäni asioita voit nähdä esimerkiksi studion ovesta sekä pian studion seinälle saatavasta seinätarrasta.

![](/uploads/ikkunateippaus.jpg)

Videoiden kuvaus ja editointi ovatkin sitten niitä oman alan juttuja ja näitä ollaan myös tehty useita erilaisia. Studion youtube kanavalta löytyy esimerkiksi esittelyä, tietoa laitteista ja niiden käytöstä, vinkkejä podcastin aloittamiseen ja paljon muuta.

Iso A ja Pötypuhetta ohjelmasarjan kakkoskauden äänitykset toteutettiin harjoittelun aikana  ja tätä on ollut mukava päästä seuraamaan. Äänen jälkikäsittelyä olen myös päässyt tekemään niin podcasteille kuin näille kuvatuille videoillekkin.

<iframe width="560" height="315" src="https://www.youtube.com/embed/TIl8JgSb5kA" frameborder="0" allow="accelerometer; autoplay; clipboard-write; encrypted-media; gyroscope; picture-in-picture" allowfullscreen></iframe>

Valokuvaus onkin jo sitten omaa osaamistani ja sitä on tehty myös paljon. On kuvattu someen kuvia, otettu uudet kuvat studiosta, järjestetty henkilökuvauspäivät ja Crazy Townin tiloista olemme ottaneet uusia kuvia.

![](/uploads/otettujakuvia.jpg)

Kokonaisuudessaan tähän lähes kolmeen kuukauteen on mahtunut paljon monipuolista tekemistä, uuden oppimista ja tutustumista uusiin mielenkiintoisiin ihmisiin ja yrityksiin. Kiitos vielä Annikalle, että mahdollistit näin hienon harjoittelupaikan ja työkokemuksen ja kiitos myös \
Julia oli oikein mukavaa työskennellä kanssasi.

<!--EndFragment-->
---
title: Tasa-arvo ja avoimuus ovat nuoren yrittäjän ja Studio Empiren arvoja
date: 2021-01-21
banner: /uploads/imgl2492.jpg
alt: Annika Kartano on vuokrattavan studion eli Studio Empiren yrittäjä ja
  toimitusjohtaja.
author: Studio Empire
isPost: true
---
Annika Kartano on Studio Empiren yrittäjä ja toimitusjohtaja. Hänen yrittäjän uransa on saanut alkunsa jo vuonna 2012 kun valokuvaamisesta alkoi 16-vuotiaana tulla enemmän kuin harrastus. Monissa eri projektessa mukana ollessa hän on urallaan tehnyt kuvausten lisäksi graafista suunnittelua, markkinointia, sisällöntuotantoa ja puhujakeikkoja. Nyt Studio Empirellä hän tuottaa tiiminsä kanssa podcasteja, streamaa webinaareja ja kuvaa videoita studiotilan ja -laitteiden vuokraamisen lisäksi.

Annika on tyyppi, joka laittaa ideat käytäntöön. Hänelle tärkeää on tuottaa asiakkaan näköistä ja kuuloista mediaa. Podcasteista mediana hän pitää niiden monipuolisuuden vuoksi.\
\
“Voit samalla siivota tai vaikka lähteä lenkille kun kuuntelet viihdyttävää podcastia ja opit jotain uutta,” hän toteaa. 





![Annika oli puhujana Näin järjestät täydellisen webinaarin -webinaarissa tammikuun alussa ](/uploads/img_20210108_122644_515.jpg "Annika webinaarissa puhujana")

\
\
**Yrityksen arvoihin kuuluvat tasa-arvo, avoimuus ja saavutettavuus.** 

“Tasa-arvo ja saavutettavuus näkyvät esimerkiksi siten, että haluamme tarjota edulliseen hintaan (yrityksen) toimialaan tai ikään tai (yksityishenkilön) sukupuoleen katsomatta tilan ja laitteet erilaisen median luomiseksi, jotta kaikilla olisi mahdollisuus toteuttaa itseään ja saada äänensä kuuluviin. Jokaisen ei tarvitse ostaa kalliita laitteita laadukkaan median luomiseksi vaan voi meiltä vuokrata tilan ja laitteet. Kerromme avoimesti hinnastomme ja se löytyy nettisivuiltamme.” 

Hänen yrityksensä myös ottaa usein harjoittelijoita, koska Annikalle on tärkeää olla mukana työllistämässä nuoria media-alan opiskelijoita. Hän haluaa tarjota heille hyviä kokemuksia  töistä ja onnistumisen tunteita.\
\
“Nuorille ensimmäiset työharjoittelupaikat on merkittäviä ja valtavia oppimiskokemuksia heidän uransa alussa. Haluan tarjota heille Studio Empirellä käytännönläheisen työpaikan, jossa he pääsevät mukaan projekteihin ja näkevän oman käden jäljen käytännössä. Meillä pääsee tekemään kädet savessa eikä keittelemään vaan kahvia,“ Annika sanoo. 

**Luonnollinen osa yhteisöä**

Studio Empire sijaitsee Tampereen Crazy Townilla on upea osa yhteisöä. Annikalle ihmisten kanssa työskentely on tärkeää ja erityisesti yksinyrittäjänä kaipaa toisten yrittäjien sparrausta.\
\
“Crazy Townilla kun porukkaan on tutustunut vuosien saatossa niin on löytänyt ne luottohenkilöt, joilta voi pyytää apua ja mielipiteitä. Hetkessä pääsee taas asioissa eteenpäin kuin jos niitä pähkäilisi vain itsekseen,” hän miettii. 

Vaikka Studio muutti vasta hiljattain Crazy Townille, on Annikalle yhteisö muiden omien projektien ja töiden kautta todella tuttu. Täten päätös muuttaa oli helppo ja aiheellinen.



![Studio Empie sijaitsee Tampereen Crazy Townin tiloissa](/uploads/img_20210115_092054_728.jpg "Studio Empie sijaitsee Tampereen Crazy Townin tiloissa")

\
\
“Nyt kaikki työni ja työkaverini ovat samankaton alla ja arki on helpottunut! Yrittäjänä kun tämä on aikamoista menoa välillä. Työpäivien aikataulutus on nyt kuitenkin helpompaa kun Crazy Townilta Studiolle siirtymiseen menee minuutti.”\
\
“Tervetuloa Studio Empirelle - autamme mielellämme tilan ja laitteiden käytössä sekä annamme vinkkejä teknisen tuotannon lisäksi esiintymiseen ja äänenkäyttöön,” Annika lopuksi toteaa. 

Ota yhteyttä: 

[annika@vuokrattavastudio.com](mailto:annika@vuokrattavastudio.com)

0406633036